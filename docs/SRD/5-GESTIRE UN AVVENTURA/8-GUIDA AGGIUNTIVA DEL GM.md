*Questa sezione fornisce ulteriori indicazioni per preparare e gestire una sessione di Daggerheart.*

#### MOMENTO
Nella narrazione, un **momento** è un punto che cambia la traiettoria della storia: un cambiamento nel mondo, un'azione o reazione significativa, una rivelazione emotiva o una decisione importante. Fai a turno con i giocatori, narrando un momento e poi lasciando che loro reagiscano e portino avanti la scena con i loro propri momenti. Quando ti prepari per una sessione, pianifica in termini di **momenti** che danno forma a ogni scena o sequenza, piuttosto che pre-scrivere dettagli o scambi specifici.

#### PREPARARE INCONTRI DI COMBATTIMENTO
Costruisci gli ostacoli che i PG affrontano intorno alla domanda "Cosa aiuta a raccontare la storia?". Nemici, ambienti e pericoli sono gli strumenti per aumentare la tensione e creare dramma. Assicurati che il combattimento sia usato per dare ai giocatori più informazioni sulla storia che si sta sviluppando, rivelando il mondo, la trama o i personaggi.

#### BATTAGLIE E NARRATIVA
Le battaglie dinamiche creano suspense costringendo i giocatori a scegliere tra i loro vari obiettivi, coinvolgendo le motivazioni e le debolezze dei loro personaggi e creando il crogiolo che i giocatori usano per forgiare i loro personaggi in eroi leggendari. Quando prepari gli incontri di combattimento:
- Considera la funzione narrativa della battaglia
- Basa le mosse degli avversari sui loro moventi
- Usa ambienti dinamici per dare vita al campo di battaglia
- Aggiungi nemici che possono interagire con le caratteristica e le abilità speciali dei PG

#### RICONPENSE DELLE SESSIONI
Ricompensa i giocatori alla fine di una sessione con:

- Informazioni utili
- Agganci Narrativi
- Bottino
- Oro
- Accesso a nuovo equipaggiamento o potenziamenti

#### CREARE SCENE
Ogni volta che inizi una sessione, raggiungi un nuovo luogo o la situazione cambia, comunica ai giocatori ciò che devono sapere, pensando con tutti i tuoi sensi e condividendo qualcosa di unico o inaspettato all'interno della finzione.

#### COINVOLGI I GIOCATORI
Mantieni i tuoi giocatori coinvolti:

- Alterna il focus tra i personaggi giocanti (PG)
- Collega tra loro gli elementi della storia
- Coinvolgi i giocatori più silenziosi
- Usa ausili visivi
- Incoraggia il gioco non guidato
- Metti i PG di fronte a conflitti interni ed esterni
- Alza la posta in gioco spendendo Paura
- Aggiungi obiettivi stratificati oltre al semplice attrito del combattimento (vedi la tabella sottostante)

| 1d12 | Obiettivo                                                                            |
| :--: | ------------------------------------------------------------------------------------ |
|  1   | Acquisire (ottenere o rubare) un oggetto o degli oggetti importanti.                 |
|  2   | Catturare uno o più avversari.                                                       |
|  3   | Attivare un dispositivo magico.                                                      |
|  4   | Incastrare un personaggio o offuscare la sua reputazione.                            |
|  5   | Spingere l'avversario in un angolo o in un punto d'imboscata.                        |
|  6   | Fermare un rituale magico, una cerimonia legale o un incantesimo sensibile al tempo. |
|  7   | Tenere la linea: impedire al nemico di raggiungere un'area o un gruppo specifico.    |
|  8   | Piazzare prove o un dispositivo di tracciamento su un bersaglio.                     |
|  9   | Assicurarsi una posizione specifica prima dell'arrivo di un altro gruppo.            |
|  10  | Molestare l'avversario per esaurire le sue risorse o tenerlo occupato.               |
|  11  | Distruggere un pezzo di architettura, una statua, un santuario o un'arma.            |
|  12  | Indagare su una situazione per confermare o negare le informazioni esistenti.        |
#### BATTAGLIE A FASI
Crea battaglie dinamiche modificando la natura dei nemici o dell’ambiente a metà combattimento:

- Cambia i termini di ingaggio
- Modifica l’ambiente
- Fai evolvere l’opposizione

#### USARE IL RIPOSO
Utilizza le scene di riposo come valvola di sfogo per modulare l’intensità della storia e concedere ai PG uno spazio per respirare. Permetti ai giocatori di definire le proprie scene di riposo. Chiedi loro di descrivere come appare il momento in cui curano le ferite o si rilassano insieme, incoraggiandoli a prendere l’iniziativa e a collaborare con gli altri giocatori i cui personaggi sono coinvolti.

#### PROGETTI DURANTE IL RIPOSO
La mossa di riposo **Lavorare a un Progetto** richiede maggior coinvolgimento da parte del GM rispetto ad altre mosse di riposo ed è più adatta a imprese a lungo termine che i PG desiderano intraprendere. Questi progetti sono generalmente monitorati tramite un **Conto alla Rovescia di Progresso**. Quando stabilisci il valore iniziale del conto alla rovescia, considera la complessità del progetto, la disponibilità degli strumenti necessari e l’impatto del progetto sulla storia.  
I progetti semplici fanno avanzare il loro conto alla rovescia ogni volta che un giocatore usa la mossa **Lavorare a un Progetto**, mentre i progetti complessi richiedono un tiro.

#### SALTO TEMPORALE
Quando acceleri il progresso della storia per un lungo periodo, usa scene evocative per illustrare il passare del tempo. Ottieni 1d6 Paura per ogni PG e fai avanzare i conti alla rovescia a lungo termine, se appropriato.