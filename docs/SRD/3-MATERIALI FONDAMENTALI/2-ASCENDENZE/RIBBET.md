I Ribbet assomigliano a rane antropomorfe con occhi sporgenti e mani e piedi palmati. 

Hanno la pelle liscia (anche se a volte verrucosa) e umida e occhi posizionati su entrambi i lati della testa. Alcuni Ribbet hanno zampe posteriori più del doppio della lunghezza del loro torso, mentre altri hanno arti corti. Indipendentemente dalle loro dimensioni (che vanno da circa 90 cm a 1,3 m), i Ribbet si muovono principalmente saltando. Tutti i Ribbet hanno appendici palmate, che consentono loro di nuotare con facilità. Alcuni Ribbet possiedono una naturale mimetizzazione verde-marrone, mentre altri sono vivacemente colorati con motivi audaci. Indipendentemente dal loro aspetto, tutti i Ribbet nascono da uova deposte nell’acqua, si schiudono in girini e, dopo circa 6 o 7 anni, si trasformano in anfibi che possono muoversi sulla terra. I Ribbet vivono per circa 100 anni.

##### CARATTERISTICHE DI ASCENDENZA
**Anfibio:** Puoi respirare e muoverti naturalmente sott’acqua.  
**Lingua Lunga:** Puoi usare la tua lunga lingua per afferrare oggetti entro raggio Vicino. **Segna uno Stress** per usare la tua lingua come un’arma Finezza Vicino che infligge d12 danni fisici usando la tua Competenza.