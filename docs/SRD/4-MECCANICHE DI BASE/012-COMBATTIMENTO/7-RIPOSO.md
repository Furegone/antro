Tra i conflitti, il gruppo può **riposare** per recuperare risorse spese e approfondire i propri legami. Durante un riposo, ogni PG può effettuare fino a due mosse di riposo.

Quando il gruppo riposa, deve scegliere tra un riposo breve e un riposo lungo. Se un gruppo effettua tre riposi brevi di fila, il loro prossimo riposo deve essere un riposo lungo. Se un **riposo breve** viene interrotto, ad esempio da un attacco di un avversario, i personaggi non ne ottengono i benefici. Se un riposo lungo viene interrotto, i personaggi ottengono solo i benefici di un riposo breve.

Un **riposo breve** dura abbastanza tempo perché il gruppo riprenda fiato, circa un'ora nel mondo di gioco. Ogni giocatore può spostare le carte di dominio tra la propria dotazione e riserva gratuitamente, quindi scegliere due volte dalla seguente lista di mosse di riposo (i giocatori possono scegliere la stessa mossa due volte):

- **Curare Ferite:** Recupera 1d4+Tier Punti Ferita a te stesso o  ad un alleato.

- **Eliminare Stress:** Recupera 1d4+Tier Stress.

- **Riparare Armatura:** Ripara 1d4+Tier caselle Armatura dalla tua armatura o da quella di un alleato.

- **Prepararsi:** Descrivi come ti prepari per il percorso futuro, quindi guadagni una Speranza. Se scegli di Prepararti con uno o più membri del tuo gruppo, guadagnate 2 Speranza ciascuno.

Alla fine di un riposo breve, tutte le caratteristiche o effetti con un numero limitato di usi per riposo si ricaricano e tutte le caratteristiche o effetti che durano fino al tuo prossimo riposo scadono.

Un **riposo lungo** è quando i personaggi si accampano e si rilassano o dormono per diverse ore di gioco. Ogni giocatore può spostare le carte di dominio tra la propria dotazione e riserva gratuitamente, quindi scegliere due volte dalla seguente lista di mosse di riposo (i giocatori possono scegliere la stessa mossa due volte):

- **Curare Tutte le Ferite:** Recupera tutti i Punti Ferita a te stesso o ad un alleato.

- **Eliminare Tutto lo Stress:** Recupera tutto lo Stress.

- **Riparare Tutta l’Armatura:** Ripara tutte le caselle Armatura dalla tua armatura o da quella di un alleato.

- **Prepararsi:** Descrivi come ti prepari per l'avventura del giorno successivo, quindi guadagni una Speranza. Se scegli di Prepararti con uno o più membri del tuo gruppo, guadagnate 2 Speranza ciascuno.

- **Lavorare a un Progetto:** Con l'approvazione del GM, un PG può perseguire un progetto a lungo termine, come decifrare un testo antico o fabbricare una nuova arma. La prima volta che iniziano un nuovo progetto, assegna un conto alla rovescia. Ogni volta che un PG effettua la mossa Lavorare a un Progetto, avanza automaticamente il conto alla rovescia del suo progetto o effettua un tiro azione per avanzarlo (a scelta del GM).

Alla fine di un riposo lungo, tutte le caratteristiche o effetti con un numero limitato di usi per riposo o per riposo lungo si ricaricano e tutte le caratteristiche o effetti che durano fino al tuo prossimo riposo o fino al tuo prossimo riposo lungo scadono.

##### CONSEGUENZE DEL RIPOSO  
Con un riposo breve, il GM guadagna 1d4 Paura. Con un riposo lungo, guadagna Paura pari a 1d4 + il numero di PG, e può avanzare un conto alla rovescia a lungo termine a sua scelta.